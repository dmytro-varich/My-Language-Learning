# Правило про ритмічне скорочення

Словацька мова відрізнається від інших слов'янських мов правилом ритмічного усічення: в словацькій мові два довгих склади не повинні слідувати один за одним відразу.

Довгі склади - це склади, які містять довгий голосний (á, é, í, ó. ú), довгий складоутворюючий приголосний (_ŕ_, _ĺ_), чи дифтонг (_ia_, _ie_, _iu_, _ô_). З цим правилом ми часто зустрічаємося у прикметниках.

- pekná ruža (гарна троянда)
- červená ruža (червона троянда)
- krásna ruža (красива троянда)

Оскільки корінь слова krásn- вже є довгим, то закінчення -ý, -á, -é потрібно скоротити:
krásny, krásna, krásne. Корені слів pekn- і červen- короткі, тому закінчення залишається звичайним, довгим: pekná, červená.

При скороченні довгі голосні змінюються на короткі; дифтонги змінюються таким чином:

- ia – a
- ie – e
- iu – u
- ô – o

Існує багато винятків із правила ритмічного скорочення.

## Винятки з правила ритмічного скорочення:
### В іменниках: 

- тип відмінювання vysvedčenie, напр.: lístie, prútie, skálie.
- іменники жіночго роду (родовий відмінок множини), напр.: básní, tlačiarní, piesní.
- типи відмінювання žena, ulica, mesto (родовий відмінок множини), напр.: výhier/výher, hospodárstiev.
- із закінченнями на -iar, -iareň, напр.: múčiar, bieliareň.
- з префіксами ná-, zá-, sú-, напр.: nátierka, zásielka, súčiastka.

### У прикметниках:
- тип відмінювання páví, напр.: líščí, kohútí.

### У займенниках:
- неозначенні займенники, напр.: niekým, niečím, bárským, bohoviečie, čertviečím, ktoviekým, nevimčiu

### У дієсловах:
- багатократні дієслова, напр.: chválievať, strážievať.
- тип rozumieť, напр.: zmúdrieť.
- дієприслівник, напр.: chváliac, súdiac.
- активний дієприкметник теперішнього часу, напр.: chváliaci, súdiaci.
- активний дієприкметник минулого часу (заст.), напр.: vyliavší, zakliavší.

 ### У різний складених словах, напр.:
 - prvýkrát, tisícnásobne, viacmiestny.

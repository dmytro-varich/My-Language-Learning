# Іменники
Іменники означають назви істот, тварин, речей, властивостей та дій.

Поділяємо їх на: 
- **Загальні назви**<br>
   Назви осіб, тварин, речей, явищ, не як окремі індивідуальні об'єкти, а як представників певного класу чи виду. Пишемо їх з маленької букви:
  _človek_, _učiteľ_, _pes_, _dom_, _strom_, _kniha_, _škola_, _mesiac_, _leto_, _pondelok_, _január_.

- **Власні назви**<br>
  Імена людей та тварин, назви речей, географічні назви, назви свят і тд. Пишемо з ВЕЛИКОЇ літери. (Назви днів тижня та місяців не вважаються власними назвами):
  _Zuzana_, _Dunčo_, _Vysoké Tatry_, _Bratislava_, _Slovensko_, _Vianoce_, _Veľka noc_.

- **Конкретні**<br>
  Назви предметів, істот або явищ, які можна сприймати органами чуття (бачити, чути, торкатися, відчувати на смак чи запах):
  _brat_, _Karol_, _mačka_, _pes_, _ryba_, _zajac_, _stôl_, _dom_, _kniha_, _škola_.

- **Абстрактні**<br>
  Назви якостей, станів, почуттів, процесів чи понять, які не мають матеріальної форми і які не можна безпосередньо відчути органами чуття:
  _zdravie_, _múdrosť_, _šťastie_, _láska_, _leto_, _prázdniny_, _matematika_.

## Відмінювання іменників
Іменники в словацькій мові відмінюємо за багатьма типами. Кожен граматичний рід (чоловічий, жіночий та середній) має свої власні типи.
Потрібно не тільки вміти правильно визначати рід іменника, але й знати, до якого типа він належить. 
Це допоможе нам правильно його використовувати.

> Наприклад: іменник mama (мама) відмінюємо за типом žena (жінка).

## Чоловічий рід

<img width="2000" height="1414" alt="тип_відмінювання_чоловічого_роду" src="https://github.com/user-attachments/assets/7507f447-2799-42f7-904c-70eaf902fc2d" />

<br>

> Тваринні іменники чоловічого роду відмінюються в однині за зразком `chlap`, у множині за зразком `dub` (якщо іменник закінчується на твердий або обидва приголосні) або за зразком `stroj` (якщо іменник закінчується на м'який приголосний).

### Тип chlap
За типом `chlap` відмінюємо: 
- іменники назви істот чоловічого роду, які закінчуються на **приголосний** або голосний **-о**:
  <br>
  _chlapec_, _otec_, _syn_, _dedo_, _Jano_, _pes_, _vnuk_, _spolužiak_, _kôň_.
- тількі в однині – назви тварин:
  <br>
  _pes_, _vlk_, _vták_, _lev_, _kôň_, _medveď_.

  | Відмінок | Однина       | Множина      |
  | -------- | ------------ | ------------ |
  | **N**    | chlap        | chlap**i**   |
  | **G**    | chlap**a**   | chlap**ov**  |
  | **D**    | chlap**ovi** | chlap**om**  |
  | **A**    | chlap**a**   | chlap**ov**  |
  | **L**    | chlap**ovi** | chlap**och** |
  | **I**    | chlap**om**  | chlap**mi**  |

  > Прим.: Н.в. множини може також мати закінчення **-ovia** (_synovia_, _otcovia_, _dedovia_, ...) та **-ia** (_učitelia_, _bratia_, ...)

### Тип hrdina
За типом `hrdina` відмінюємо:
- іменники чоловічого роду (назви істот), які закінчуються на **-а**:
  <br>
  _sudca_, _sluha_, _hokejista_, _huslista_.
- Найчастіше це: професії та соціальні ролі (_kolega_, _turista_, _atléta_, ...), людські характерестики, ролі чи «героїчні» образи (_hrdina_, ...), декілька назв осіб за походженням чи національністю (_Afričana_, _Európana_, _Slovana_, ...).
- У розмовній мові часто стосується саме людей (тварини тут рідкісні).

  | Відмінок | Однина       | Множина       |
  | -------- | ------------ | ------------- |
  | **N**    | hrdina       | hrdin**ovia** |
  | **G**    | hrdin**u**   | hrdin**ov**   |
  | **D**    | hrdin**ovi** | hrdin**om**   |
  | **A**    | hrdin**u**   | hrdin**ov**   |
  | **L**    | hrdin**ovi** | hrdin**och**  |
  | **I**    | hrdin**om**  | hrdin**ami**  |

  > Прим.: Слова, які закінчуються на **-ista**, мають в Н.в. множини закінчення **-i** (_huslisti_, _hokejisti_, ...)

### Тип dub
За типом `dub` відмінюємо: 
- іменники чоловічого роду (неживі), що закінчуються на **твердий** або **обидва** **приголосні**:
  <br>
  _potok_, _dom_, _strom_, _obraz_, _autobus_, _trolejbus_, _pondelok_, _utorok_, _štvrtok_, _piatok_.
- тільки у множині – тваринні іменники, що закінчуються на твердий або обидва пиголосні:
  <br>
  _slon_, _had_, _vlk_, _lev_.

  | Відмінок | Однина    | Множина    |
  | -------- | --------- | ---------- |
  | **N**    | dub       | dub**y**   |
  | **G**    | dub**a**  | dub**ov**  |
  | **D**    | dub**u**  | dub**om**  |
  | **A**    | dub       | dub**y**   |
  | **L**    | dub**e**  | dub**och** |
  | **I**    | dub**om** | dub**mi**  |

### Тип stroj
За типом `stroj` відмінюємо:
- іменники чоловічого роду (неживі), що закінчуються на **м'який приголосний**:
  <br>
  _kôš_, _oheň_, _nóž_, _čaj_, _počítač_, _ďážď_, _máj_, _kameň_.
- тільки в множині – назви тварин, які закінчуються на м'яку приголосну:
  <br>
  _medveď_, _kôň_, _mravec_.

  | Відмінок | Однина      | Множина      |
  | -------- | ----------- | ------------ |
  | **N**    | stroj       | stroj**e**   |
  | **G**    | stroj**a**  | stroj**ov**  |
  | **D**    | stroj**u**  | stroj**om**  |
  | **A**    | stroj       | stroj**e**   |
  | **L**    | stroj**i**  | stroj**och** |
  | **I**    | stroj**om** | stroj**mi**  |

### Тип kuli
За типом `kuli` відмінюємо:
- запозичені іменники чоловічого роду, чоловічі імена та прізвища, які закінчуються на голосу **i**, **y**, **í**, **e**, **é**, **ä**, **ű**, **ö**, **ő**:
  <br>
  _pony_, _grizly_, _abbé_, _Škultéty_, _Goethe_, _Krčméry_, _Nietsche_.

  | Відмінок | Однина     | Множина       |
  | -------- | ---------- | ------------- |
  | **N**    | kuli       | kulik**ovia** |
  | **G**    | kuli**ho** | kulik**ov**   |
  | **D**    | kuli**mu** | kulik**om**   |
  | **A**    | kuli**ho** | kulik**ov**   |
  | **L**    | kuli**m**  | kulik**och**  |
  | **I**    | kuli**m**  | kulik**ami**  |

## Жіночий рід
